{
  "doc_id": "Sorafenib+(Nexavar)+bij+Hepatocellulair+carcinoom-gevorderd+niercelcarcinoom (1)",
  "created_date": "2007",
  "country": "NL",
  "source_type": "hta_submission",
  "chunks": [
    {
      "heading": "",
      "text": "Aan de Minister van Volksgezondheid,\nWelzijn en Sport\nPostbus 20350\n2500 EJ 'S-GRAVENHAGE\nUw brief van Uw kenmerk Datum\n6 december 2007 Farmatec/FZ-2819284 25 februari 2008\nOns kenmerk Behandeld door Doorkiesnummer\nPAK/28003871 mw dr P.K. Cheung (020) 797 88 10\nOnderwerp\nBeoordeling sorafenib\nbij hepatocellulair carcinoom\nGeachte heer Klink,\nIn uw brief van 6 december 2007 heeft u het College voor zorgverzekeringen (CVZ)\nverzocht een beoordeling uit te voeren over de vraag of het middel Nexavar® (sorafenib)\nonderling vervangbaar is met een middel dat is opgenomen in het verzekerde pakket.\nIndien dat niet het geval is, vraagt u om een oordeel over de therapeutische waarde van\ndit middel voor de indicatie waarvoor vergoeding is aangevraagd.\nSorafenib is op dit moment opgenomen op bijlage 1B en bijlage 2 van de Regeling\nzorgverzekering. Deze beoordeling gaat over een nieuwe indicatie, namelijk het\ntoepassen van sorafenib bij de behandeling van hepatocellulair carcinoom (leverkanker).\nAan de fabrikant van het geneesmiddel Nexavar® heeft u vrijstelling verleend voor een\nfarmaco-economisch onderzoek.\nDe Commissie Farmaceutische Hulp (CFH) van het CVZ heeft de inhoudelijke beoordeling\ninmiddels afgerond. De overwegingen hierbij treft u aan in het CFH-rapport 08/03 dat\nals bijlage is toegevoegd. Op basis van dit oordeel van de CFH en bestuurlijke\noverwegingen heeft het CVZ zijn advies over Nexavar® (sorafenib) bij hepatocellulair\ncarcinoom vastgesteld.\nAdvies CVZ\nHet CVZ adviseert u om de nadere voorwaarden voor sorafenib op bijlage 2 van de\nRegeling zorgverzekering uit te breiden. Deze uitbreiding heeft betrekking op een\nsubgroep van patiënten met hepatocellulair carcinoom, bij wie de inzet van sorafenib\neen aangetoonde therapeutische meerwaarde heeft.\nAchtergrond\nIn Nederland werden in de periode 1989-2000 1964 patiënten met hepatocellulair\ncarcinoom geregistreerd (gemiddeld 164 patiënten per jaar). De 5-jaarsoverleving was\n7% en de 1-jaarsoverleving 22%.\nPagina 2 - PAK/28003871\nDe standaardbehandeling van hepatocellulair carcinoom hangt af van het ziektestadium.\nIn de vroege fase van hepatocellulair carcinoom is een (in opzet) curatieve behandeling\nin de vorm van resectie, transplantatie of ablatie aangewezen. In de volgende fase\nkunnen patiënten baat hebben bij locoregionale of lokale palliatieve behandeling.\nEmbolisatie kan worden toegepast bij gelokaliseerde ziekte. In de terminale fase is alleen\nsymptomatische behandeling mogelijk om onnodig lijden te voorkomen. Van\nradiotherapie, chemotherapie en hormonale behandelingen is de effectiviteit niet\naangetoond.\nUitkomsten CFH beoordeling.\n- Voor de behandeling van hepatocellulair carcinoom is er in Nederland geen ander\ngeneesmiddel geregistreerd. Toetsing aan de criteria voor onderlinge\nvervangbaarheid is dus niet aan de orde. De plaatsing van Nexavar® op bijlage 1B\nvan de Regeling zorgverzekering kan gehandhaafd blijven.\n- Uit de beperkte beschikbare literatuur komt naar voren dat patiënten met\nhepatocellulair carcinoom bij wie in opzet curatieve behandeling of (voortzetting van)\nlocoregionale of lokale palliatieve behandeling niet mogelijk is of niet medisch-zinvol\nwordt geacht (‘gevorderd hepatocellulair carcinoom’), een statistisch significant\nlangere overleving hadden indien zij sorafenib gebruikten dan wanneer zij placebo\ngebruikten. Bij de behandeling van patiënten met gevorderd hepatocellulair\ncarcinoom heeft sorafenib een therapeutische meerwaarde.\n- Uitbreiding van de nadere voorwaarden van sorafenib gaat gepaard met meerkosten\nten laste van het farmaciebudget.\nWanneer alle patiënten met hepatocellulair carcinoom die in aanmerking komen voor\neen behandeling met sorafenib ook daadwerkelijk hiermee zullen worden behandeld,\nbedragen de (meer)kosten 2,2 – 2,7 miljoen euro, drie jaar na eventuele uitbreiding\nvan de nadere voorwaarden.\nReactie belanghebbende partijen\nIn de voorbereidende fase van dit advies is een consultatie gehouden onder\nbelanghebbende partijen, namelijk behandelaren, patiënten, zorgverzekeraars en de\nfabrikant.\nTegen het beperken van de aanspraak via nadere voorwaarden heeft geen enkele partij\nbezwaar aangetekend. Met betrekking tot de formulering van de voorwaarden zijn er wel\nopmerkingen gemaakt. Op basis van de deze reactie is de term gevorderd\nhepatocellulair carcinoom gewijzigd tot hepatocellulair carcinoom. Dit is mogelijk omdat\nde doelgroep helder is aangegeven in de daaropvolgende tekst van de voorwaarde. Het\nvoorstel om deze specificatie (een in opzet curatieve behandeling of een locoregionale of\nlokale palliatieve behandeling) te wijzigen tot een algemene omschrijving (een invasieve\nbehandeling) neemt het CVZ niet over omdat deze term een bredere interpretatie kent\ndan de specifieke omschrijving.\nOverwegingen CVZ:\nVoor de behandeling van hepatocellulair carcinoom is op dit moment een aantal niet\nmedicamenteuze behandelingen beschikbaar zoals chirurgische interventies. Nexavar® is\nhet eerste geneesmiddel dat hiervoor is geregistreerd.\nDe CFH is tot het oordeel gekomen dat sorafenib een therapeutische meerwaarde heeft\nvoor een subgroep patiënten met gevorderd hepatocellulair carcinoom bij wie in opzet\ncuratieve behandeling of (voortzetting van) locoregionale of lokale palliatieve\nbehandeling niet mogelijk is of niet medisch-zinvol wordt geacht. Dit is een smaller\nindicatiegebied dan de geregistreerde indicatie van Nexavar®. Daarnaast zijn met deze\nbehandeling hoge kosten gemoeid.\nPagina 3 - PAK/28003871\nDaarom is het CVZ van mening d\nmiddel te beperken tot die indica\naangetoond.\nOp basis van het oordeel van de\nde aanspraak van sorafenib (Nex\nte formuleren:\n44. Sorafenib\nVoorwaarde:\nUitsluitende voor een verzekerde\na. met gevorderd of gemetastas\nbehandeling met interferon-a\nworden toegepast, of\nb. met hepatocellulair carcinoom\nlocoregionale of lokale pallia\nwordt geacht.\nHoogachtend,\ndr. P.C. Hermans\nVoorzitter Raad van Bestuur\ndat nadere voorwaarden nodig zijn om de inzet van dit\naties waarbij een therapeutische meerwaarde is\nCFH en bestuurlijke overwegingen adviseert het CVZ u\nxavar®) uit te breiden en de nadere voorwaarden als volgt\ne:\nseerd niercelcarcinoom, na het falen van een\nalfa of interleukine-2 of als deze middelen niet kunnen\nm bij wie een in opzet curatieve behandeling of een\natieve behandeling niet mogelijk is of niet medisch-zinvol\nRappo\nUitga\nVolgn\nAfdel\nAuteu\nDoork\nBeste\nort\nave\nnum\nling\nur\nkies\nelling\nmmer\nsnum\ngen\nr\nmme\ner\nCFH-rapport 08/03",
      "start_page": 1,
      "end_page": 4
    },
    {
      "heading": "sorafenib (Nexavar®)",
      "text": "Vastgesteld in de CFH-vergade\nCollege voor zorgverzekeringe\nPostbus 320\n1110 AH Diemen\nFax (020) 797 85 00\nE-mail info@cvz.nl\nInternet\nPakket\nW. Toenders\nTel. (020) 797 8750\nCFH-rapporten staan op de we\nering\nen\nebsit\ng va\nte (w\nan 28 jan\nnuar\nz.nl)\nri 2008\nInhou\npag.\nud:\n1. Inlei\n2. Nieu\n2.a.\n3. Con\nBijla\n1. Brief\ndece\n2. Farm\n3. Kost\niding\nuwe indicatie\nsorafenib (Nexavar®)\n2.a.1. Voorstel fabrikan\n2.a.2. Beoordeling opna\n2.a.3. Therapeutische w\n2.a.4. Conclusie therape\n2.a.5. Beoordeling doelm\n2.a.6. Kostenconsequen\nnclusie\nage(n)\nf van de minister van Volksgez\nember 2007\nmacotherapeutisch rapport Nex\ntenconsequentieraming Nexav\nnt\name\nwaard\neutis\nmati\nntier\nzond\nxava\nvar®\nin het G\ndebepal\nsche waa\nigheid\nraming\ndheid, We\nar®\nGVS\nling\narde\nelzijn\ne\nn en\nSpor\nrt d.d\nd. 6\nSam\nGe\nind\nmens\neregis\ndicati\nstellin\nstreer\nies\nng\nrde",
      "start_page": 4,
      "end_page": 6
    },
    {
      "heading": "1. Inleiding",
      "text": "In de brief van 6 december 2007 verzoekt de minister van\nVolksgezondheid, Welzijn en Sport het College voor\nzorgverzekeringen een inhoudelijke toetsing uit te voeren ove\nNexavar® bij hepatocellulair carcinoom.",
      "start_page": 6,
      "end_page": 6
    },
    {
      "heading": "2. Nieuwe indicatie",
      "text": "2.a. sorafenib (Nexavar®)\nFilmomhulde tablet: 200 mg sorafenib(tosylaat).\nBehandeling van hepatocellulair carcinoom.\nBehandeling van patiënten met gevorderd\nniercelcarcinoom bij wie eerdere therapie gebaseerd op\ninterferon alfa of interleukine 2 faalde of die ongeschikt\ngeacht worden voor deze therapie.\n2.a.1. Voorstel fabrikant\nDe fabrikant vraagt uitbreiding van bijlage 2 van de\nRegeling zorgverzekering, met toevoeging van de\nindicatie ‘behandeling van hepatocellulair carcinoom’.\n2.a.2. Beoordeling opname in het GVS\nSorafenib is in juli 2006 geregistreerd voor de\nbehandeling van gevorderd niercelcarcinoom, na falen\nvan behandeling met interferon alfa of interleukine 2, of\nindien de patiënt niet in aanmerking komt voor deze\nbehandeling. Het middel is indertijd geplaatst op bijlage\n1b van de Regeling zorgverzekering, waarbij de\nvergoeding is beperkt tot gebruik voor deze indicatie\n(bijlage 2).\nVoor de nieuwe indicatie, namelijk de behandeling van\npatiënten met hepatocellulair carcinoom, is er in\nNederland geen ander geneesmiddel geregistreerd.\nToetsing aan de criteria voor onderlinge\nvervangbaarheid is dus niet aan de orde.\nOm te bepalen of sorafenib ook voor de nieuwe indicatie\nvoor vergoeding in aanmerking komt, is de\ntherapeutische waarde bepaald en zijn de kosten bij\nopname geraamd (zie verder).\n2.a.3. Therapeutische waardebepaling\nUit de beperkte beschikbare literatuur komt naar voren\ndat patiënten met hepatocellulair carcinoom bij wie in\nopzet curatieve behandeling of (voortzetting van)\nlocoregionale of lokale palliatieve behandeling niet\nmogelijk is of niet medisch-zinvol wordt geacht\n(‘gevorderd hepatocellulair carcinoom’), een statistisch\ner\nt\nf\ne\ne\nP\nPagina\na 1 va\nan 2\nDe voor\nFarmace\nProf.dr.\nrzitter\neutisc\nJ.H.M\nr van d\nche Hu\nM. Sch\nsignificant langere overleving hadden indien zij\nsorafenib gebruikten dan wanneer zij placebo\ngebruikten. Bij gebruik van sorafenib treden bepaalde\nernstige bijwerkingen vaker op dan bij placebo, in het\nbijzonder hypertensie, diarree, lymfoedeem, buikpijn en\nhandvoethuidreactie. De ervaring met het middel is\nbeperkt.\n2.a.4. Conclusie therapeutische waarde\nBij de behandeling van patiënten met gevorderd\nhepatocellulair carcinoom heeft sorafenib een\ntherapeutische meerwaarde.\n2.a.5. Beoordeling doelmatigheid\nVoor de beoordeling van doelmatigheid is ontheffing\nverleend vanwege de relatieve zeldzaamheid van de\naandoening en het gebrek aan effectieve bestaande\nbehandelmethoden.\n2.a.6. Kostenconsequentieraming\nUitbreiding van de nadere voorwaarden voor vergoeding\nvan sorafenib gaat gepaard met meerkosten ten laste\nvan het farmaciebudget. Wanneer alle patiënten met\nhepatocellulair carcinoom die in aanmerking komen\nvoor behandeling met sorafenib ook daadwerkelijk\ndaarmee zullen worden behandeld, bedragen de\nmaximale (meer)kosten 2,2-2,7 miljoen euro, drie jaar\nna eventuele uitbreiding van de nadere voorwaarden.",
      "start_page": 6,
      "end_page": 7
    },
    {
      "heading": "3. Conclusie",
      "text": "Bij de behandeling van patiënten met hepatocellulair\ncarcinoom bij wie in opzet curatieve behandeling of\n(voortzetting van) locoregionale of lokale palliatieve\nbehandeling niet mogelijk is of niet medisch-zinvol\nwordt geacht, heeft sorafenib een therapeutische\nmeerwaarde.\nUitbreiding van de nadere voorwaarden gaat gepaard\nmet meerkosten.\nde Commissie De secretaris van de Commissie\nulp Farmaceutische Hulp\nhellens W.G.M. Toenders, farmaceutisch adv\nn\ng\nviseur\nP\nr\nPagina\na 2 va\nan 2\nFarmacotherapeutisch rapport sorafenib (Nexavar®)\nbij de indicatie hepatocellulair carcinoom",
      "start_page": 7,
      "end_page": 8
    },
    {
      "heading": "1. Samenvatting",
      "text": "De Commissie Farmaceutische Hulp heeft een farmacotherapeutisch rapport vastgesteld voor het\ngeneesmiddel sorafenib (Nexavar®) in tabletvorm voor de behandeling van patiënten met\nhepatocellulair carcinoom. De standaardbehandeling voor de subgroep van patiënten met\ngevorderde ziekte bestaat uit de beste ondersteunende zorg. Voor de bepaling van de\ntherapeutische waarde is vergeleken met placebobehandeling. Hierbij is de CFH tot de volgende\nconclusies gekomen:\nUit de beperkte beschikbare literatuur komt naar voren dat patiënten met hepatocellulair\ncarcinoom bij wie in opzet curatieve behandeling of (voortzetting van) locoregionale of lokale\npalliatieve behandeling niet mogelijk is of niet medisch-zinvol wordt geacht (‘gevorderd\nhepatocellulair carcinoom’), een langere overleving hadden indien zij sorafenib gebruikten dan\nwanneer zij placebo gebruikten. Bij gebruik van sorafenib treden bepaalde ernstige bijwerkingen\nvaker op dan bij placebo, in het bijzonder hypertensie, diarree, lymfoedeem, buikpijn en\nhandvoethuidreactie. De ervaring met het middel is beperkt. Er is interactie bij gelijktijdig gebruik\nvan sorafenib en inductoren van CYP3A4-activiteit. Er zijn geen gegevens over werkzaamheid en\nbijwerkingen van sorafenib bij kinderen en adolescenten. Het middel wordt oraal met water\ningenomen.\nEindconclusie therapeutische waarde\nBij de behandeling van patiënten met gevorderd hepatocellulair carcinoom heeft sorafenib een\ntherapeutische meerwaarde.",
      "start_page": 8,
      "end_page": 8
    },
    {
      "heading": "2. Inleiding",
      "text": "Geneesmiddel Nexavar (sorafenib)\nSamenstelling 200 mg sorafenib(tosylaat) per filmomhulde tablet\nGeregistreerde indicatie Behandeling van hepatocellulair carcinoom.\nBehandeling van patiënten met gevorderd niercelcarcinoom bij\nwie eerdere therapie gebaseerd op interferon alfa of interleukine\n2 faalde of die ongeschikt geacht worden voor deze therapie.\nDosering 400 mg 2 dd\nWerkingsmechanisme Kinaseremmer met antiproliferatieve en anti-angiogenetische\nwerking. Remt verschillende kinasen in de tumorcel en in de\nvasculatuur van de tumor.\nBijzonderheden Weesgeneesmiddel (EMEA)\nVoor uitgebreide informatie omtrent het geneesmiddel wordt verwezen naar de preparaattekst\nzoals deze zal worden gepubliceerd in het eerstvolgende Farmacotherapeutisch Kompas.",
      "start_page": 8,
      "end_page": 8
    },
    {
      "heading": "3. Uitgangspunten beoordeling",
      "text": "3.a. Toepassingsgebied\nEpidemiologie. Hepatocellulair carcinoom wordt nieuw gediagnosticeerd bij naar schatting\n560.000 personen per jaar, wereldwijd.1 In Nederland werden in de periode 1989-2000 in totaal\n1964 patiënten met hepatocellulair carcinoom geregistreerd (1964/12 = 164/jaar).2 De man-\nvrouwratio was 2,4:1. In 2000 was de gestandaardiseerde incidentie 1,6/100.000 mannen en\n0,3/100.000 vrouwen. Er was geen toename in de loop van de tijd. Risicofactoren in Europa zijn:\nhepatitis C (60-70%), alcoholgebruik (20%), hepatitis B (10-15%) en overige (10%).\nPrognose. In de periode 1989-2000 was de 5-jaarsoverleving, ongeacht het ziektestadium, 5% in\nde onderzochte kankerregio’s Amsterdam en Zuid-Nederland.2 In een Europees onderzoek over\n1990-1994 was voor Nederland de 5-jaarsoverleving 7% en de 1-jaarsoverleving 22%.2\nStadiumindeling. Van belang voor de prognose en daarmee voor de indicatie tot behandeling zijn\nverschillende factoren, waaronder de tumorgrootte, de mate van tumoruitbreiding, de leverfunctie\n(Child-Pugh-stadium), de algemene lichamelijke toestand van de patiënt (‘performance status’; PS),\nen met kanker samenhangende symptomen. In de diagnostiek van hepatocellulair carcinoom\nwordt gebruik gemaakt van diverse stadiumindelingen, waarbij er geen consensus is over het\nstadiëringssysteem van voorkeur. De aanbevelingen in de richtlijn die is verschenen onder\nauspiciën van de American Association for the Study of Liver Diseases en tot stand kwam met\nmedewerking van de European Association for the Study of the Liver (2005), berusten op het\nBarcelona-Clinic-Liver-Cancer (BCLC)-stadiëringssysteem.3 De richtlijn van het National\nComprehensive Cancer Network (VS; 2008) is minder genuanceerd wat betreft de genoemde\nfactoren  Er is geen (andere) recente Europese richtlijn.\n3.b. Keuze vergelijkende behandeling\nDe standaardbehandeling van patiënten met hepatocellulair carcinoom hangt samen met het\nziektestadium waarin zij verkeren. Er zijn 3 stadia te onderscheiden.3\n- In de vroege fase is een in opzet curatieve behandeling aangewezen in de vorm van resectie,\ntransplantatie of ablatie.\n- In de volgende fase kunnen patiënten baat hebben bij locoregionale of lokale palliatieve\nbehandeling (niet te verwarren met palliatieve zorg). Men onderscheidt 2 groepen patiënten.\nDe ene wordt gevormd door patiënten met gelokaliseerde ziekte die geen symptomen hebben,\nvoldoende resterende leverfunctie en een goede lichamelijke conditie; zij kunnen in aanmerking\nkomen voor transarteriële chemo-embolisatie.\nDe andere groep bestaat uit patiënten in een gevorderde fase, die zich presenteren met\nsymptomen, tumorinvasie in portale vaten of tumoruitbreiding tot buiten de lever. Bij hen wordt\nintra-arteriële chemotherapie niet gebruikt als standaardzorg en kunnen in onderzoeksverband\nnieuwe middelen worden ingezet. Er zijn diverse mogelijke nieuwe behandelingen. Van\nradiotherapie, chemotherapie en hormonale behandeling is de effectiviteit niet aangetoond, reden\nom ze af te raden als standaardtherapie buiten klinische onderzoeken.\n- In de terminale fase is alleen symptomatische behandeling mogelijk om onnodig lijden te\nvermijden.\nDe standaardbehandeling van patiënten met hepatocellulair carcinoom bij wie in opzet curatieve\nbehandeling of (voortzetting van) locoregionale of lokale palliatieve behandeling niet mogelijk is of\nniet medisch-zinvol wordt geacht (‘gevorderd hepatocellulair carcinoom’), bestaat daarom uit\nbeste ondersteunende zorg.\n3.c. Methodiek van beoordeling\nBij de beoordeling wordt bij voorkeur gebruik gemaakt van de 1B tekst van het registratiedossier,\nde EPAR/NPAR en van direct vergelijkende onderzoeken, die gepubliceerd zijn in peer reviewed\ntijdschriften.\nEen literatuuronderzoek is uitgevoerd met de recentste bestanden van Med-line, Embase en\nCochrane op 28 november 2007. De volgende zoektermen zijn daarbij gebruikt: (sorafenib OR\nNexavar OR BAY 43-9006), (Carcinoma, Hepatocellular OR HCC).\nDit leverde geen publicaties op die niet reeds in het dossier van de fabrikant waren opgenomen.",
      "start_page": 8,
      "end_page": 9
    },
    {
      "heading": "4. Therapeutische waarde",
      "text": "De therapeutische waarde van sorafenib is beoordeeld op de criteria werkzaamheid, effectiviteit,\nbijwerkingen, kwaliteit van leven, ervaring, toepasbaarheid en gebruiksgemak.\n4.a. Werkzaamheid en effectiviteit\nAangezien hepatocellulair carcinoom een slechte prognose heeft, zijn relevante uitkomstmaten:\noverlevingsduur en tijd tot progressie.\nPositieve effecten van sorafenib bij patiënten met gevorderd hepatocellulair carcinoom zijn\ngevonden in een fase-II-onderzoek,4 en in een gerandomiseerd, placebogecontroleerd, dubbelblind\nfase-III-onderzoek dat niet als artikel is gepubliceerd, maar waarvan gegevens aanwezig zijn in de\nEPAR1 en in een clinical study report in het aanvraagdossier. De standaarddosering was 400 mg 2\ndd per os.\nHet fase-II-onderzoek betrof 137 patiënten (71% mannen; mediane leeftijd: 69 jaar), van wie 72%\nmet stadium Child-Pugh A en 28% met Child-Pugh B leverfunctie. De primaire uitkomstmaten\nwaren radiologisch en werden onafhankelijk beoordeeld. Van de patiënten bereikte 2% een partiële\nrespons, 6% een ‘minor respons’ (reductie van tumoromvang met 25 tot 50%) en bij 34% was er\nsprake van stabiele ziekte gedurende tenminste 16 weken. De mediane tijd tot progressie was 4,2\nmaanden en de mediane overleving 9,2 maanden.\nHet fase-III-onderzoek betrof 602 patiënten (87% mannen; mediane leeftijd: 67 jaar), van wie 299\nmet sorafenib werden behandeld en 303 met placebo. De patiënten waren niet eerder systemisch\nbehandeld en ze kwamen niet (meer) in aanmerking voor chirurgische of locoregionale\nbehandeling, zoals operatie, bestraling, (chemo)embolisatie of ethanolinjectie. De behandeling\nwerd voortgezet tot radiologisch of symptomatisch ziekteprogressie werd vastgesteld, tot\nbijwerkingen te ernstig werden of tot de patiënt overleed. De dosering werd eventueel vanwege\nbijwerkingen verlaagd tot 400 mg 1 dd of 400 mg om de dag. De onderzoeksgroepen waren\nvergelijkbaar qua lichamelijke toestand, leverfunctie en ziektestadium: PS 0: 54 vs 54%; PS 1: 38 vs\n39%; Child-Pugh A: 95 vs 98%; BCLC-stadium B: 18 vs 17%; BCLC-stadium C: 82 vs 83% (sorafenib\nvs placebo).\nIn de groep patiënten die sorafenib gebruikten, was de mediane overleving statistisch significant\nlanger; het verschil was 83 dagen ofwel 2,8 maanden (tabel 1). Het verschil in de andere primaire\nuitkomstmaat, de tijd tot symptoomprogressie, was niet statistisch significant. De eerste twee\nsecundaire uitkomstmaten waren ‘tijd tot progressie’ en ‘disease control rate’, hetgeen staat voor\ncomplete of partiële respons of stabiele ziekte gedurende 28 dagen. Op beide was sorafenib\ngunstiger dan placebo: het mediane aantal maanden tot progressie was 5,5 versus 2,9 (HR: 0,58;\n95%-BI: 0,45-0,74) en het percentage patiënten met ‘disease control’ was 44 versus 32% (p: niet\nvermeld).\nTabel 1. Gerandomiseerde fase-III-studie naar sorafenib-behandeling van volwassen patiënten met\ngevorderd hepatocellulair carcinoom\nStudie Geneesmiddel Aantal Effectiviteit: mediane aantal dagen (95%-BI)\npatiënten tot overlijden* tot symptoomprogressie†\n100554, sorafenib 400 mg 2 dd 299 324 (286-405) 126 (105-147)\nin EPAR placebo 303 241 (206-276) 148 (129-192)\n*Hazardratio: 0,69 (0,55-0,87); p = 0,00058; α = 0,00777.\n†Hazardratio: 1,08 (0,88-1,31); p = 0,77.\nDiscussie\nHet fase-III-onderzoek werd voortijdig beëindigd, namelijk nadat bij de tweede geplande\ninterimanalyse de vooraf bepaalde grenswaarde was overschreden voor het verschil in de primaire\nuitkomstmaat ‘totale overleving’ (HR: 0,69; zie tabel 1). In de statistische analyse was\ngebruikgemaakt van een ‘α-spending function’, om te corrigeren voor de grotere kans op een fout-\npositieve uitslag door herhaalde toetsing.5\nDe samenhang tussen leverziekten en deze specifieke maligniteit vormt een reden voor\npessimisme. Immers, omdat patiënten in een verder gevorderde fase van het ziekteproces vaak\naan leverfalen overlijden voordat de maligniteit levensbedreigend wordt, is er met welke\nbehandeling dan ook slechts in beperkte mate overlevingswinst te behalen.6\nDe beschikbare studies leveren geen gegevens over eventuele verlichting van symptomen of\nverbetering van de kwaliteit van leven.\nConclusie\nUit de beperkte beschikbare literatuur komt naar voren dat patiënten met gevorderd\nhepatocellulair carcinoom een statistisch significant langere overleving hadden indien zij sorafenib\ngebruikten dan wanneer zij placebo gebruikten.\n4.b. Bijwerkingen1\nTijdens behandeling van patiënten met hepatocellulair carcinoom met sorafenib in het enige fase\nIII-onderzoek kwamen ernstige bijwerkingen voor bij 52% (versus 54% in de placebogroep; p =\n0,49). Ernstige bijwerkingen die samenhingen met de behandeling, kwamen voor bij 14% (vs 9%; p\n= 0,10). Bijwerkingen waren reden de behandeling te staken bij 32% (versus 35%; p = 0,33). (De p-\nwaarden komen uit post-hocanalysen waarin niet is gecorrigeerd voor multipliciteit.)\nDe frequentie van ernstige (graad 3/4) bijwerkingen die tenminste 2% vaker voorkwamen in de\nsorafenibgroep dan in de placebogroep, waren: hypertensie (4 vs 1%), diarree (11 vs 2%),\nlymfoedeem (3 vs 0%), buikpijn (9 vs 6%), handvoethuidreacties (8 vs 1%).\nSorafenib is ook toegepast voor niercelcarcinoom. Bijwerkingen die ‘zeer vaak’ (> 10%) in studies\nbij patiënten met hepatocellulair carcinoom of niercelcarcinoom werden gezien, zijn: bloedingen\n(al dan niet levensbedreigend), hypertensie; diarree, misselijkheid, braken; huiduitslag, kaalheid,\nhandvoethuidreacties, erytheem, pruritus; vermoeidheid, pijn; lymfopenie; hypofosfatemie;\nverhoogde amylase- en lipasewaarden. Potentieel levensbedreigende bijwerkingen die ‘soms’ (>\n0,1 tot 1%) voorkwamen, zijn: reversibele posterieure leuko-encefalopathie, myocardischemie en –\ninfarct, hypertensieve crisis en maagdarmperforatie.\nDiscussie\nBijwerkingen die voorkwamen in zowel de sorafenib- als de placebogroep, kunnen te maken\nhebben met de onderliggende levercirrose en met hepatocellulair carcinoom. Het gaat dan vooral\nom moeheid, bloedingen en buikpijn.\nOmdat de meeste onderzochte patiënten een leverfunctie hadden in stadium Child-Pugh A, zijn er\nbeperkte gegevens over veiligheid en tolerantie bij patiënten met een slechtere leverfunctie.\nConclusie\nHoewel het bij patiënten met hepatocellulair carcinoom moeilijk kan zijn bijwerkingen van een\nbehandeling te onderscheiden van ziekteverschijnselen, komt uit de beperkte beschikbare\nliteratuur naar voren dat bij gebruik van sorafenib meer ernstige bijwerkingen kunnen optreden\ndan bij placebo.\n4.c. Kwaliteit van leven\nEr zijn geen gegevens over de kwaliteit van leven van patiënten met hepatocellulair carcinoom die\nsorafenib gebruiken.\n4.d. Ervaring\nVolgens het Periodic Safety Update Report over de eerste helft van 2007 werden in die periode\n19.086 patiënten behandeld (8740 commercieel en 10.346 in klinische onderzoeken). Het\n1Met ‘bijwerkingen’ worden klachten en symptomen bedoeld, ongeacht de oorzaak.\nbijbehorende aantal patiëntjaren is 12.182. Het cumulatieve aantal behandelde patiënten eind juni\n2007 was 32.880. Hierbij zijn geen patiëntjaren bekend.\nConclusie: De ervaring met sorafenib is beperkt.\n4.e. Toepasbaarheid\nContra-indicaties. Overgevoeligheid voor sorafenib.\nInteracties. Bij een verhoogde pH in de maag door gebruik van maagmiddelen, is sorafenib minder\ngoed oplosbaar. Een verlaagde plasmaconcentratie van sorafenib kan dan niet worden uitgesloten.\nHet metabolisme van sorafenib wordt verhoogd en de plasmaconcentratie ervan verlaagd bij\ngebruik van inductoren van CYP3A4-activiteit, zoals rifampicine, fenytoïne, carbamazepine,\nfenobarbital, dexamethason en sint-janskruid. Bij gelijktijdig gebruik van middelen die substraat\nzijn van CYP3A4 (midazolam, dextrometorfan, omeprazol), zijn klinisch farmacokinetische\ninteracties onwaarschijnlijk.\nHet kan niet worden uitgesloten dat sorafenib de concentraties verhoogt van gelijktijdig\ntoegediende substraten van P-gp (zoals digoxine), CYP2B6 (zoals bupropion, cyclofosfamide,\nefavirenz, methadon), CYP2C8 (zoals paclitaxel, amodiaquine, repaglinide), of van CYP2C9 (zoals\nacenocoumarol).\nWaarschuwingen. Gelijktijdig gebruik van sorafenib en andere middelen kan de werking en de\nbijwerkingen versterken of verzwakken (zie Interacties). Indien mogelijk dient chronische\nbehandeling met antacida te worden voorkomen gedurende behandeling met sorafenib. Patiënten\ndie fenprocoumon gebruiken, dienen hun INR regelmatig te laten controleren. Tijdens behandeling\nmet sorafenib zijn regelmatige bloeddrukcontrole en tijdige hypertensiebehandeling aangewezen.\nKinderen en adolescenten. Er zijn voor beide geregistreerde indicaties geen gegevens over\nwerkzaamheid en bijwerkingen van sorafenib bij kinderen en adolescenten.\nConclusie: Er is interactie bij gelijktijdig gebruik van sorafenib en inductoren van CYP3A4-activiteit.\nEr zijn geen gegevens over werkzaamheid en bijwerkingen van sorafenib bij kinderen en\nadolescenten.\n4.f. Gebruiksgemak\nDe aanbevolen dosis soferanib is 400 mg (2 tabletten van 200 mg) 2 maal daags. De tabletten\nworden ingenomen met een glas water. Het wordt aanbevolen het middel zonder voedsel toe te\ndienen of met een maaltijd die weinig of een matige hoeveelheid vet bevat. Wanneer de patiënt van\nplan is een vetrijke maaltijd te gebruiken, worden de tabletten tenminste 1 uur vóór of 2 uur na de\nmaaltijd ingenomen.\nConclusie: Sorafenib wordt oraal met water ingenomen.",
      "start_page": 10,
      "end_page": 12
    },
    {
      "heading": "5. Overige overwegingen",
      "text": "5.a. Kosten\nTabel 2.\nGeneesmiddel Prijs (in €) AIP Dosering (in DDD) Kosten (in €) per dag\nsorafenib 3578 euro per 112 niet vastgesteld; 127,79\ntabletten à 200 mg* aanbevolen dosering:\n400 mg 2 dd (= 4\ntabletten/dag)\n*Bron: KNMP-taxe.\n5.b. Bijzonderheden\nGeen.",
      "start_page": 12,
      "end_page": 13
    },
    {
      "heading": "6. Door de fabrikant aangegeven waarde van sorafenib",
      "text": "6.a. Claim van de fabrikant\nDe fabrikant vraagt uitbreiding van bijlage 2 van de Regeling Zorgverzekering nr. 44, met\ntoevoeging van de behandeling van hepatocellulair carcinoom. Nexavar is in juli 2006\ngeregistreerd voor de behandeling van gevorderd niercelcarcinoom, na falen van behandeling met\ninterferon alfa of interleukine 2, of indien de patiënt niet in aanmerking komt voor deze\nbehandeling. Het middel is nu het eerste systemische geneesmiddel waarvoor bij patiënten met\nhepatocellulair carcinoom in gerandomiseerd, placebogecontroleerd klinisch onderzoek een\nstatistisch significante overlevingswinst en een statistisch significante verlenging van de tijd tot\nprogressie is aangetoond.\n6.b. Oordeel CFH over de claim van de fabrikant\nSorafenib heeft een therapeutische meerwaarde voor patiënten met gevorderd hepatocellulair\ncarcinoom. Voor deze patiënten komt uit de beperkte beschikbare literatuur naar voren dat zij een\nstatistisch significant langere overleving hadden indien zij sorafenib gebruikten dan wanneer zij\nplacebo gebruikten.",
      "start_page": 13,
      "end_page": 13
    },
    {
      "heading": "7. CFH-advies",
      "text": "Sorafenib kan worden gebruikt ter behandeling van patiënten met hepatocellulair carcinoom in een\ngoede of matige lichamelijke toestand bij wie in opzet curatieve behandeling of (voortzetting van)\nlocoregionale of lokale palliatieve behandeling niet mogelijk is of niet medisch-zinvol wordt\ngeacht. Aanvullende gegevens over werkzaamheid en bijwerkingen bij patiënten met een slechte\nleverfunctie zijn van belang voor een definitieve plaatsbepaling.",
      "start_page": 13,
      "end_page": 13
    },
    {
      "heading": "8. Literatuur",
      "text": "1 EPAR sorafenib (Nexavar®). Londen: EMEA; 2007.\nKostenconsequentieraming van uitbreiding van de nadere voorwaarden van\nsorafenib (Nexavar®) met de indicatie ‘hepatocellulair carcinoom’",
      "start_page": 13,
      "end_page": 14
    },
    {
      "heading": "1. Inleiding",
      "text": "Sorafenib is een inhibitor van verschillende kinasen die zijn betrokken bij tumorproliferatie en -\nangiogenese. Sorafenib was reeds geregistreerd voor de behandeling van patiënten met gevorderd\nniercelcarcinoom, na falen van behandeling met interferon-α of interleukine-2 of indien patiënten\nniet in aanmerking komen voor deze therapie. 1 Recent is de geregistreerde indicatie uitgebreid\nmet de indicatie: ‘behandeling van hepatocellulair carcinoom’.2 De CFH ziet op basis van de\nstudies die met sorafenib zijn uitgevoerd bij de behandeling van hepatocellulair carcinoom een\ntherapeutische meerwaarde voor patiënten met hepatocellulair carcinoom bij wie in opzet\ncuratieve behandeling of (voortzetting van) locoregionale of lokale palliatieve behandeling niet\nmogelijk is of niet medisch-zinvol wordt geacht (‘gevorderd hepatocellulair carcinoom’). Voor deze\npatiënten zijn geen effectieve andere behandelingen beschikbaar, zodat alle kosten van het\ngebruik van sorafenib meerkosten zijn ten laste van het farmaciebudget.",
      "start_page": 14,
      "end_page": 14
    },
    {
      "heading": "2.1 Aantal patiënten",
      "text": "Hepatocellulair carcinoom\nDe incidentie van hepatocellulair carcinoom bedraagt in Nederland circa 165 patiënten per jaar.3\nVan deze patiënten komt circa 12 tot 30% in aanmerking voor chirurgische behandeling. Hiermee\nkomen er circa 116-145 patiënten op enig moment tijdens het verdere beloop van hun ziekte in\naanmerking voor behandeling met sorafenib. Naar verwachting zal het aantal patiënten met\nhepatocellulair carcinoom stijgen door een toename van het aantal met hepatitis B of C.\n2.2 Dosering en duur van het gebruik\nDe aanbevolen dosis sorafenib bedraagt tweemaal daags 400 mg. De behandeling dient te worden\nvoortgezet zolang de patiënt er medisch baat bij heeft of totdat zich onacceptabele toxiciteit\nvoordoet. De fabrikant schat dat de gemiddelde behandelduur 5 maanden (155 dagen) bedraagt,\ngebaseerd op de gemiddelde duur van behandeling in de twee studies van sorafenib bij\nhepatocellulair carcinoom. De geregistreerde dosis bedraagt 800 mg per dag. Aangezien er in de\npraktijk ook dosisreducties plaatsvinden wordt in deze kostenconsequentieraming uitgegaan van\nhet gemiddelde gebruik zoals dat werd waargenomen in de twee studies, namelijk 710 mg.",
      "start_page": 14,
      "end_page": 14
    },
    {
      "heading": "2.3 Kosten",
      "text": "Sorafenib kost € 31,95 per tablet van 200 mg (A.I.P.). Gemiddeld kost een behandeling met\nsorafenib € 135,43 per dag (o.b.v. 1 voorschrift per maand, incl. BTW, afleververgoeding en\nclawback) bij een dosering van 800 mg per dag. Bij een gemiddelde behandelduur van 5 maanden\nbedragen de kosten per patiënt die behandeld wordt met 800 mg per dag € 20.925, -. Bij een\ngemiddelde, gereduceerde, dosis van 710 mg zijn de kosten ruwweg 11% lager, ofwel € 18.625,-",
      "start_page": 14,
      "end_page": 14
    },
    {
      "heading": "3. Kostenconsequentieraming",
      "text": "In totaal komen er per jaar naar schatting circa 116-145 patiënten met hepatocellulair carcinoom\nin aanmerking voor behandeling met sorafenib. De totale kosten voor sorafenib voor de\nbehandeling van hepatocellulair carcinoom bedragen op basis van deze aannames circa 2,2 tot 2,7\nmiljoen euro op jaarbasis.\nAangezien het niet waarschijnlijk is dat de maximale marktpenetratie in het eerste jaar bereikt zal\nworden zijn in onderstaande tabel de kosten voor sorafenib weergegeven voor de komende drie\njaar. Hierbij wordt aangenomen dat 33% van de potentiële patiëntenpopulatie in het eerste jaar na\neventuele uitbreiding van de nadere voorwaarden van sorafenib behandeld zal worden, 66% in het\ntweede jaar en 100% in het derde jaar.\nTabel 1: Overzicht kosten sorafenib, één tot drie jaar na opname in het GVS.\nJaar na opname in het GVS. (% marktpenetratie) Meerkosten gebruik van sorafenib\nbij hepatocellulair carcinoom\n(miljoen euro’s)\nJaar 1 ( 33%) 0,7 - 0,9\nJaar 2 ( 66%) 1,4 – 1,8\nJaar 3 (100%) 2,2 – 2,7\nDe hier gepresenteerde schattingen zijn vrij onzeker omdat niet exact bekend is hoe lang\npatiënten gemiddeld behandeld zullen worden.",
      "start_page": 14,
      "end_page": 15
    },
    {
      "heading": "4. Conclusies",
      "text": "Uitbreiding van de nadere voorwaarden voor vergoeding van sorafenib gaat gepaard met\nmeerkosten ten laste van het farmaciebudget. Wanneer alle patiënten met hepatocellulair\ncarcinoom die in aanmerking komen voor behandeling met sorafenib ook daadwerkelijk zullen\nworden behandeld, dan bedragen de maximale (meer)kosten 2,2-2,7 miljoen euro, drie jaar na\neventuele uitbreiding van de nadere voorwaarden.",
      "start_page": 15,
      "end_page": 15
    },
    {
      "heading": "5. Referenties",
      "text": "1. Farmacotherapeutisch Rapport sorafenib (Nexavar®). College voor zorgverzekeringen,\nDiemen 2006.\n2. EPAR sorafenib (Nexavar®) EMEA, London 2007.",
      "start_page": 15,
      "end_page": 15
    },
    {
      "heading": "table under heading <3. Uitgangspunten beoordeling>",
      "text": "Row 1: Geneesmiddel|Nexavar (sorafenib)\nRow 2: Samenstelling|200 mg sorafenib(tosylaat) per filmomhulde tablet\nRow 3: Geregistreerde indicatie|Behandeling van hepatocellulair carcinoom. Behandeling van patiënten met gevorderd niercelcarcinoom bij wie eerdere therapie gebaseerd op interferon alfa of interleukine 2 faalde of die ongeschikt geacht worden voor deze therapie.\nRow 4: Dosering|400 mg 2 dd\nRow 5: Werkingsmechanisme|Kinaseremmer met antiproliferatieve en anti-angiogenetische werking. Remt verschillende kinasen in de tumorcel en in de vasculatuur van de tumor.\nRow 6: Bijzonderheden|Weesgeneesmiddel (EMEA)",
      "start_page": 8,
      "end_page": 8
    },
    {
      "heading": "table under heading <5. Referenties>",
      "text": "Row 1: Jaar na opname in het GVS. (% marktpenetratie)|Meerkosten gebruik van sorafenib bij hepatocellulair carcinoom (miljoen euro’s)\nRow 2: Jaar 1 ( 33%)|0,7 - 0,9\nRow 3: Jaar 2 ( 66%)|1,4 – 1,8\nRow 4: Jaar 3 (100%)|2,2 – 2,7",
      "start_page": 15,
      "end_page": 15
    }
  ]
}